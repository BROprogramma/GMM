Toelichting
===========

Het *Model geomorfologie* is een van de registratieobjecten in het domein
van *bodem- en grondonderzoek*. Het is erop gericht om gegevens te produceren
over de vorm van het aardoppervlak. Het is nodig de vormen en eigenschappen van
het aardoppervlak te kennen voor ruimtelijke planvorming, voor realisatie en
onderhoud van infrastructuur, voor onderwijs, onderzoek en advies m.b.t. natuur,
landschap en archeologie.

De Geomorfologische kaart is een van de registratieobjecten in de BRO, en wordt
aangeduid als een ‘model’. Voor de Geomorfologische kaart betekent dit dat de
kaart zelf het ‘model’ is dat tot stand gekomen is via een interpretatie van het
Actuele Hoogtebestand Nederland (AHN) en de Bodemkaart 1: 50:000. Deze laatste
is ook als registratieobject in de BRO is opgenomen.

Geomorfologie is de wetenschap die zich bezig houdt met het bestuderen van de
vormen van het aardoppervlak en de processen die bij het ontstaan daarvan een
rol spelen of hebben gespeeld. De geomorfologische kaart (het ‘model’) is het
product van een kartering van reliefpatronen op basis van hoogtegegevens van het
aardoppervlak, gecombineerd met hulpinformatie over de opbouw en samenstelling
van de bodem en de ondergrond en actuele- en historische landgebruiksdata.
Daarnaast vindt in het veld een controle van de kartering plaats waarbij op
basis van visuele waarnemingen waar nodig wijzigingen in de begrenzing landvorm
worden aangebracht.

Geomorfologisch onderzoek en -kartering
---------------------------------------

Geomorfologisch onderzoek is gericht op het produceren van gegevens over de
vormen en patronen van het aardoppervlak en de invloed daarvan op het
landgebruik en de ruimtelijke inrichting. Vaak wordt het onderzoek uitgevoerd
omdat men de opbouw van het landschap moet kennen voor:

-   Beheer en ontwikkeling van natuur en landschap (Kwakernaak et al., 2015)

-   Ruimtelijk planning en duurzame ruimtelijke ontwikkeling ten behoeve van
    grootschalige infrastructurele projecten en ruimtelijke klimaatadaptatie ()

-   Aardkundige waarden; waarbij het landschap van een waardering wordt voorzien
    [[Koomen-Maas2004](https://broprogramma.github.io/GMM/#bib-koomen-maas2004)].

-   Monitoring; het volgen van veranderingen van het landschap en het reliëf
    [[Koomen-Maas2004](https://broprogramma.github.io/GMM/#bib-koomen-maas2004)].

-   Archeologie; de gaafheid van de geomorfologie speelt mee bij het bepalen de
    archeologische verwachting
    [[Koomen-Maas2004](https://broprogramma.github.io/GMM/#bib-koomen-maas2004)].

Onderzoek en educatie; de geomorfologische kaart en kennis van de geomorfologie
is belangrijk bij environmental science studies en onderzoeken in dat vakgebied
[[Koomen-Maas2004](https://broprogramma.github.io/GMM/#bib-koomen-maas2004)].

Gebruikersperspectief
---------------------

De informatie op de Geomorfologische Kaart van Nederland 1 : 50 000, die de
basis vormt voor het geomorfologisch model in de Basisregistratie Ondergrond,
heeft betrekking op reliëf, genese en ouderdom van het landschap. Er wordt
continu gewerkt aan actualisatie en verdere detaillering. De kaart geeft veelal
nog geen informatie over de stedelijke gebieden. De geomorfologische kaart is
geschikt voor het vaststellen van aardkundige waarden, monitoring van
veranderingen in het landschap, het maken van Omdat informatie in het stedelijk
gebied ontbreekt is de geomorfologische kaart niet geschikt is voor het oplossen
van stedelijke vraagstukken. De beoordeling of het geleverde informatieniveau
nog bruikbaar is voor de specifieke vraagstelling is ter beoordeling aan de
gebruiker.

De geomorfologische kaart is geschikt voor het afleiden van thematische kaarten
ten behoeve van bovengenoemde toepassingen. Deze thematische kaarten vallen
echter niet binnen de verantwoordelijkheid van de Basisregistratie Ondergrond.
In het gebruik voor nationale, regionale en lokale toepassingen geldt dat de
informatiebehoefte per oppervlakte-eenheid toeneemt naarmate het probleem
grootschaliger (lokaler) wordt. De opnameschaal van de data is 1:50.000 en geeft
op dat schaalniveau het bijbehorende detail. De beoordeling of het geleverde
informatieniveau overeenkomt met de informatiebehoefte voor de specifieke
vraagstelling is ter beoordeling aan de gebruiker.

Classificatie, legenda en geomorfologische karteringen
------------------------------------------------------

Met ingang van 2017 heeft de Geomorfologische kaart van Nederland 1:50.000 een
nieuwe opzet, is de terminologie aangepast en is de gebruikte classificatie
herzien.

De klassen die we op de geomorfologische kaart onderscheiden noemen we
landvormen. Voor de classificatie van de landvormen worden drie niveaus
gehanteerd. Op het hoogste niveau worden 11 landvormgroepen onderscheiden die in
hun uiterlijke gedaante bepaalde kenmerken gemeenschappelijk hebben zoals
bijvoorbeeld terrassen, dalen en vlakten. Landvormgroepen worden op basis van
hun genese verder onderverdeeld in subgroepen voor de landvorm; de landvormgroep
‘vlakte’ wordt onderverdeeld in bijvoorbeeld dekzandvlakten, vlakten van
getij-afzettingen en rivierkomvlakten. Het laagste indelingsniveau is dat van de
‘landvormeenheid’, waarbij de subgroepen worden onderverdeeld naar reliëf, de
aanwezigheid van afwijkende geologische afzettingen in de bovengrond en of
sprake is van een actief morfologisch proces.

De klassen voor geomorfologische eenheden vormen de brug tussen waarneming en
model. Het is een in klasse gevatte karakteristiek van de landvorm. Bestond de
oude classificatie nog uit drie onderdelen, in de nieuwe opzet bestaat deze voor
een geomorfologische eenheid uit 7 onderdelen :

-   [Vormgroep](https://broprogramma.github.io/GMM/#vormgroep)

-   [reliëf](https://broprogramma.github.io/GMM/#relief)

-   [Genese: de ontstaanswijze van
    landvormen](https://broprogramma.github.io/GMM/#genese)

-   [Landvormsubgroep](https://broprogramma.github.io/GMM/#landvormsubgroep)

-   [Toevoeging
    bovengrond](https://broprogramma.github.io/GMM/#toevoeging-bovengrond)

-   Toevoeging lokale reliëfaspecten

-   Toevoeging dynamiek

NOOT

Een [uitgebreide toelichting op de legenda van de Geomorfologische kaart van
Nederland 1:50 000](http://legendageomorfologie.wur.nl/) is online beschikbaar
[[Maas2017](https://broprogramma.github.io/GMM/#bib-maas2017)].

### Versiebeheer

De beheerder van een model maakt zijn waardenlijsten (codelijsten en/of referentielijsten) bekend op een algemeen bekend formaat (PDF en als downloadable bestand) en maakt deze toegankelijk via www.basisregistratieondergrond.nl. De waardenlijsten worden meegeleverd bij de modellevering.

Als er wijzigingen zijn in een waardelijst, wordt er uiterlijk twee maanden vóór inwerkingtreding een notificatie op die website gezet, zodat gebruikers nog tijd hebben om hun eigen omgeving op de wijzigingen aan te passen.


### Vormgroep

Tot een vormgroep behoren landvormen die in hun uiterlijke gedaante bepaalde
kenmerken gemeenschappelijk hebben. Binnen de landvormen worden 11 vormgroepen
onderscheiden. De vormgroepen zijn individueel te onderscheiden landvormen en
gerangschikt naar de sterkte van het reliëf. Van (sterk) boven hun omgeving
uitstekend naar (sterk) beneden hun omgeving liggend. Niet alle landvormen Als
zijn als gevolg van de kaartschaal 1:50.000 zijn niet overal alle landvormen
overal individueel te karteren. In die gevallen zijn de Geomorfologische
patronen die meerdere landvormen omvatten worden landvormen die er voorkomen
samengevoegd in de zogenaamde worden tot de vormgroep complexe landvormen in één
vormgroep gerekend. Voor elke landvormgroep gelden specifieke reliëfklassen.
[[Maas2017](https://broprogramma.github.io/GMM/#bib-maas2017)]

### Reliëf

Reliëf is de verticale dimensie van het landschap; het geheel van hoogtes en
laagtes in het landschap. De reliëfcode die gebruikt wordt in de codering van de
geomorfologische eenheden is een classificatie op basis van een aantal
reliëfkenmerken. Voor de niet-dalvormige landvormgroepen geldt de indeling
waarbij het reliëf uit twee onderscheidende kenmerken bestaat:

-   het lokaal maximaal hoogteverschil

-   de hoek van de steilste helling van de vorm.

Alleen voor de vormgroep dalvormige laagten (dalen) geldt een classificatie,
waarbij vier reliëfkenmerken onderscheidend zijn:

-   diepte van de dalinsnijding,

-   het maximaal verhang,

-   het lokaal maximaal reliëfverschil binnen de vormeenheid

-   het maximaal verval.

Relief in de geomorfologische kaart is een relatieve maat. De hoogteklassen
geven de hoogte van de landvorm weer ten opzichte van de voor die specifieke
landvorm relevante omgeving. De afstand tot het referentiepunt is afhankelijk
van de grootte van de geomorfologische eenheid.

De toevoeging reliëf geeft aanvullende informatie over het reliëf. Er zijn 5
verschillende reliëf-toevoegingen onderscheiden. In een aantal gevallen komen
reliëfverschillen voor die niet onderscheidend zijn qua vormgroep en
reliëfklasse, maar wel relevante informatie bevatten voor het
kaartbeeld.[[Maas2017](https://broprogramma.github.io/GMM/#bib-maas2017)]

### Genese: de ontstaanswijze van landvormen

Het buitenste deel van het de aardkorst is onderhevig aan de inwerking van
allerlei fysische, chemische en biologische processen. Door deze processen,
waarvan sommige nauwelijks waarneembaar zijn, en andere zich catastrofaal snel
voltrekken, verandert de vorm van het aardoppervlak en ontstaan de landvormen.

De landschapsvormen in Nederland zijn vooral ontstaan onder invloed van landijs
(stuwwallen en smeltwaterdalen), wind (dekzandruggen, dekzandvlaktes, zandduinen
en lössvlaktes), rivieren (stroomruggen en kommen), de zee (op- en aanwasvlaktes
en geulen) en veenvorming (veenvlaktes). In Zuid-Nederland is tektoniek van
invloed geweest op het ontstaan van hoogtes en laagtes. En in de recente tijd is
door allerlei ingrepen van de mens het reliëf vervlakt of juist versterkt. Er
zijn 10 vormbepalende factoren onderscheiden.
[[Maas2017](https://broprogramma.github.io/GMM/#bib-maas2017)]

### Landvormsubgroep

Vormen binnen de vormgroep en met dezelfde genese, maar met andere specifieke
vormkenmerken. [[Maas2017](https://broprogramma.github.io/GMM/#bib-maas2017)]

### Toevoeging ‘Bovengrond’

Met deze toevoeging wordt aanvullende informatie geven over afwijkende
sedimentpakketten die van invloed zijn op de uiterlijke reliëfkenmerken van de
landvorm. Alleen in die gevallen waar de landvorm qua reliëf afwijkt door een
min of meer lokaal voorkomende bedekking met een afwijkend sediment (textuur)
wordt deze toevoeging toegepast. Niet bij alle landvormen wordt informatie
gegeven over afdekkende lagen, omdat die niet van invloed is op het reliëf.
Daarvoor is de Bodemkaart van Nederland 1:50.000 beschikbaar.

Omdat tijdens het karteren niet altijd duidelijk was of de toevoeging van
toepassing was op het gehele kaartvlak is de indicatie 'al dan niet' (y)
geïntroduceerd. Deze indicatie kan in combinatie met alle toevoegingen worden
gebruikt. Bijvoorbeeld de toevoeging 'ya' betekent: al dan niet met
oud-bouwlanddek. Oude-bouwlanddekken komen op bepaalde landvormsubgroepen
veelvuldig voor, maar het is onzeker of dit fenomeen op alle onderscheiden
kaarteenheden van deze landvormsubgroep in een bepaalde regio voorkomt. Is het
zeker dat een oud-bouwlanddek op een bepaalde kaarteenheid voorkomt, dan wordt
de toevoeging 'a' zonder 'y' weergegeven. Voor de codering van de toevoegingen
wordt een kleine letter gebruikt.
[[Maas2017](https://broprogramma.github.io/GMM/#bib-maas2017)]

### Actieve processen

Indien er geomorfologische processen actief op een landvorm inwerken krijgt de
landvorm de aanduiding dynamiek. De aanduiding dynamiek is een aanvulling op het
onderdeel genese van de vormeenheid en sluit aan bij de vormbepalende factor die
van toepassing is. Er zijn 5 vormbepalende factoren die in combinatie met de
aanduiding dynamiek kunnen voorkomen.

1.  Fluviatiel - buitendijks rivierengebied en beekdalen

2.  Marien - buitendijks kustgebied onder invloed van getij

3.  Eolisch - kustduinen en stuifzandduinen

4.  Denudatie - hellingerosie stuwwallen, wanden en dalen

5.  Organogeen - veengroei in dalen en terreindepressies

Overige processen zoals glaciale-, en periglaciale processen komen in Nederland
onder de huidige klimatologische omstandigheden niet voor. Tectonische en
lacustriene processen doen zich wel actief voor in Nederland, maar deze leiden
niet tot karteerbare 'nieuwe' vormeenheden op de kaart. Bij landvormen die door
de mens gevormd zijn wordt niet aangegeven of het vormbepalend proces nog gaande
is of niet. Actieve antropogene processen spelen zich af op een andere
tijdschaal dan de Geomofologische kaart van Nederland omvat.

Dijken van geomorfologisch belang
---------------------------------

Of een landvorm onderhevig is aan actieve fluviatiele of mariene processen is
afhankelijk van het feit of de vormen binnen- of buitendijks liggen. Voor de
karakterisering van de landvorm is dat essentieel. (Primaire) dijken vormen de
scheiding tussen actieve en niet-actieve landvormen.

Inventarisatiemethoden
----------------------

### Kartering ‘oude stijl’ (1960-1990)

Het proces van opnemen en vervaardigen van de geomorfologische kaart bestond uit
verschillende stappen. Eerst werd hulpinformatie aangemaakt. Dit gebeurde per
deelgebied, een zogenaamd kaartblad. Op basis van de hoogtepunten kaart (schaal
1:10 000) werd een gedetailleerde hoogtelijnenkaart vervaardigd, met een
minimaal hoogteverschil van 0,25 meter. Op basis van deze hoogtelijnenkaart en
indien beschikbaar de bodemkaart en geologische informatie werd een eerste
zogenaamde geomorfologische ‘schetskaart’ (schaal 1:25 000) vervaardigd. Met
deze ‘schetskaart’ gingen karteerders het veld in. Deze ‘schetskaart’ werd in
het veld gecontroleerd, aangepast en aangevuld. Indien nodig voerden karteerders
aanvullend booronderzoek van het type bodemkundig boormonster beschrijving en
bodemkundig boormonsteronderzoek uit.

Deze verbeterde ‘schetskaarten’ werden op de topografische kaart (1:50 000)
gelegd waaruit infrastructuur werd overgenomen en werden de vlakken voorzien van
de codes voor reliëf en de geomorfologische subgroep en eventuele toevoegingen.
Vervolgens vond op het resultaat (kaartblad) een eindcontrole plaats waarbij het
gehele blad met verschillende inhoudelijk deskundigen werd bekeken, besproken en
eventueel nog werd aangepast. Daarna werd het geomorfologische kaartblad (schaal
1:50 000) in kleur afgedrukt en de toelichting op het kaartblad uitgegeven. De
kaartschaal bepaalt mede de mate van detail en minimale grote van landvormen die
op de kaart kan worden weergegeven. Om druktechnische redenen en vanwege de
leesbaarheid waren de afmetingen van kaartvlakken aan minimumgrenzen
gebonden.Voor die delen van Nederland die volgens deze methode zijn gekarteerd
geldt een kaartschaal van 1 : 50 000 en daarvoor geldt dat de afmeting van de
kleinst weergegeven landvormen ca. 10 ha. is (1 cm2 op de kaart = 25 ha. in het
terrein).

Tussen 1990 en 1998 vonden geen karteringen plaats.

### Kartering ‘nieuwe stijl’ (1998 - heden)

Inmiddels is er meer c.q. gedetailleerdere (hulp)informatie beschikbaar, zoals
het Actueel Hoogtebestand Nederland (AHN), luchtfoto’s, de bodemkaart van
Nederland 1:50 000 en bodemkundige detailkarteringen. Het AHN vormt de basis van
de digitale kartering van aardvormen en patronen. In combinatie met de
(hulp)informatie worden landvormen geclassificeerd en definitief begrensd.
Daarnaast vindt onderzoek in het veld plaats. Een veldonderzoek bestaat uit
controle van de ‘digitale’ kartering, het inwinnen van aanvullende informatie en
op basis daarvan en van waarnemingen in het veld het opnemen en/of wijzigen van
landvormgrenzen.

### De kaartschaal

De kaartschaal bepaalt mede de mate van detail waarmee de bodemgesteldheid kan
worden weergegeven. In het verleden waren, om druktechnische redenen en vanwege
de leesbaarheid van de analoge kaart, de afmetingen van kaartvlakken aan
minimumgrenzen gebonden. Voor de kaartschaal 1:50 000 waren de kleinste vlakken
die werden opgenomen, vlakken die ca. 10 ha. representeerden (1 cm2 op de kaart
= 25 ha. in het terrein). Tegenwoordig worden veel kleinere kaartvlakken
gekarteerd. De mate van detail van de huidige geomorfologische kaart komt
dichterbij de 1 : 25 000 en voor sommige gebieden zelfs 1 : 10 000.

INSPIRE
-------

De modellering van de Geomorfologisch Kaart is geënt op INSPIRE. In de gegevensdefinitie van GMM wordt verwezen naar een entiteiten die worden overgenomen uit INSPIRE.

Het abstracte objecttype Kaartvlak in GMM is een specialisatie van het INSPIRE-object [Mapped Feature](https://inspire.ec.europa.eu/featureconcept/MappedFeature), d.w.z. Kaartvlak overerft de eigenschappen van MappedFeature. MappedFeature in INSPIRE is een specialisatie van INSPIRE GeologicFeature.
